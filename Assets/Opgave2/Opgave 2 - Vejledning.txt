VEJLEDNING TIL OPGAVE 2
-----------------------
I denne opgave skal du få en AI til at
reagere på spillerens tilstedeværelse.

I scenen er opstillet en AI som patruljerer
mellem to punkter, og en spiller som kan
styres med WASD-tasterne. Du skal ændre i
AIens kode (PatrolAndChase.cs), for at få
den til at jage spilleren, så snart man
bevæger sig for tæt på.

Scriptet definerer - nederst i koden - en
enum ved navn State, som bruges til at
styre om karakteren skal patruljere eller
jage spilleren.

Derudover er der en Patrol-funktion, som
bliver kaldt i Update-funktionen, hvis state
er sat til State.Patrol. Din opgave er at
udvide koden med:
* En Chase-funktion, der definerer hvordan
  karakteren skal opføre sig når den er i
  chase-mode.
* En else-if sætning i Update-funktionen, som
  sørger for at kalde Chase-funktionen hvis
  karakterens state er sat til State.Chase.
* Overgange mellem de to states - dette kan
  tilføjes inde i Patrol- og Chase-
  funktionerne ved hjælp af if-sætninger, der
  tjekker om der bør skiftes state.

Krav til løsning:
* Når spilleren er langt væk, skal AI-
  karakteren patruljere mellem de to punkter.
* Når spilleren kommer tæt på, skal AI-
  karakteren forfølge spilleren.
* Når AI-karakteren forfølger spilleren og
  kommer langt væk fra sine to punkter, skal
  den give op og gå tilbage til at patruljere.